

milió de persones i el moviment de càrrega és el mes
important d’Espanya quant a contenidors i matèries
perilloses. Les mercaderies superen els 24 milions de
tones anuals i els indicadors de tràfic dels contenidors superen el milió de teus. Som, doncs, davant
una activitat molt dinàmica, fet que en última instància sempre genera risc.
Els recursos per a actuar en cas d’emergència estan identificats: els uns són recursos propis de l’Ajuntament i els altres són recursos aliens. L’organització
per a fer front al risc està detallada i fixat allò que correspon a cada grup. Pel que fa a la implantació, cal
que el Pla sigui una eina pràctica que tothom (bombers, la gent del port, mitjans de comunicació, etc.)
sàpiga utilitzar.
El Sr. Ainoza pregunta si, conscienciats dels riscos,
es considera suficient la dotació de dotze bombers
destinats al port.
La Sra. San Miguel explica que els dotze bombers
destinats al port actuen dins d’un marc de prevenció i
que, a diferència d’un pla de prevenció, un pla
d’emergència es posa en marxa quan s’ha produït un
risc, i que en aquest cas serien tots els bombers de la
ciutat els que actuarien, si fos necessari.
Comenta també que el Pla ha estat contrastat amb
la Universitat Politècnica de Catalunya.
Es dictamina amb el posicionament favorable de
tots els Grups
En no haver-hi més assumptes per a tractar, s’aixeca la sessió a les tretze hores i quinze minuts.

Comissió d’Infraestructures i Urbanisme
Acta de la sessió celebrada el dia 18 de novembre
de 1999 i aprovada el dia 17 de desembre de 1999
A la sala President Lluís Companys de la casa de
la ciutat de Barcelona, el dia divuit de novembre de
mil nou-cents noranta-nou, s’hi reuneix la Comissió
d’Urbanisme i Infraestructures.
Sota la presidència de l’Im. Sr. Xavier Casas i
Masjoan, hi assisteixen els Ims. Srs. i Sra.: Jordi Hereu i Boher, Carmen San Miguel i Ruibal, Josep Miró
i Ardèvol, Jaume Ciurana i Llevadot, Joan Puigdollers i Fargas, Emilio Álvarez Pérez-Bedia, Jordi Portabella i Calvete, i Eugeni Forradellas i Bombardó.
Són assistits pel Sr. Francesc Lliset i Borrell, secretari
general de l’Ajuntament de Barcelona, que certifica.
Excusen la seva absència els Ims. Srs. Antonio
Santiburcio i Moreno, Ferran Julián i González i Jordi
Cornet i Serra.
Hi són presents el Sr. Ramón García-Bragado i
Acín, gerent del Sector d’Urbanisme, la Sra. Pilar
Figueras i de Diego, gerenta del Consorci del Besòs,
el Sr. Josep Acebillo i Marín, director de Barcelona
Regional, i el Sr. Miquel Sodupe i Roure, director-gerent de Barcelona Regional.
S’obre la sessió a tres quarts de deu del matí.
Aprovació de l’acta de la sessió anterior.
S’aprova

Propostes d’acord del Consell Municipal
Aprovar inicialment el Programa d’Actuació Municipal 2000-2003; i sotmetre’l a informació pública pel
termini d’un mes.
El Sr. Casas explica que, en relació a aquest punt,
el Sr. Miró ha fet arribar un escrit indicant que no estava incorporat tot l’expedient en el termini legalment
previst, i continua dient que, efectivament, no estava
a l’hora que el Sr. Miró ho va veure, però el mateix
dia a la tarda s’havia incorporat tota la documentació.
Si el Sr. Miró vol substanciar l’assumpte i sinó proposaria als altres membres de la Comissió que ratifiquin
la conveniència que aquest punt de l’ordre del dia es
debateixi avui i que s’incorpori sense cap més consideració.
El Sr. Miró respon al Sr. Casas que el seu escrit es
va presentar a la una del migdia i que cal tenir present que la Comissió estava convocada per a dos
quarts de deu, i per tant a dos quarts de deu hauria
d’haver estat disponible la documentació, i no ho estava ni a dos quarts de deu ni a la una del matí, que
va ser fins l’hora que van esperar. De tota manera,
vol deixar clar que haver de parlar de terminis mínims
no li sembla escaient en un tema de la dimensió del
Programa d’actuació municipal (a partir d’ara PAM),
que és un instrument que regula l’actuació municipal

14
a

GASETA MUNICIPAL DE BARCELONA aa

per quatre anys i que l’haurien d’haver tingut amb la
suficient antelació pel bé de la ciutat, per poder formular amb prou maduresa les seves opinions, i no
quaranta-vuit hores, que tampoc s’han complert. Que
el que importa en aquest moment concret no és l’aspecte polític, la possibilitat de participar, sinó estrictament l’aspecte formal. Demanen que aquest punt
es retiri de l’ordre del dia i es torni a convocar una
Comissió per a poder-lo tractar. Continua dient que
en relació a aquest punt i als següents, pel cas que
no se’ls faci cas quan bonament ho van expressant,
anuncia que hauran de recórrer a la via del recurs, ja
que no pot ser que els documents els arribin tard i en
aquestes condicions.
D’altra banda, diu que d’acord amb la Carta municipal, i segons la seva interpretació, el PAM no ha de
ser aprovat inicialment pel Plenari del Consell Municipal, sinó per la Comissió, i de la Comissió anar directament a informació pública, i l’aprovació final aniria
al Plenari. Aquesta objecció encara remarcaria més
la importància de disposar del document amb antelació suficient a la convocatòria de la Comissió. Això
impedeix que formalment i políticament el PAM pugui
ser tractat avui aquí. A més, d’acord amb l’article
23.2.b) de la Carta municipal ha d’estar prèviament
informat pels Consells de Districtes i aquest no és el
cas. Continua dient que no pot ser que converteixin la
Carta municipal en una mena de supermercat on el
govern utilitza allò que li convé i prescindeix d’allò
que per les raons que sigui no l’interessa. Finalment,
demanen que sigui retirat formalment de l’ordre del
dia i en cas que la seva petició no sigui assumida
anuncien que, en el seu moment, presentaran recurs
contenciós administratiu contra el PAM.
El Sr. Casas respon que el PAM és un projecte que
aquesta ciutat necessita i que els problemes formals,
els quals a més poden trobar solució amb els acords
entre els grups, no haurien de ser un obstacle per impulsar el projecte. I continua dient que no comparteix
en absolut el seu punt de vista sobre els terminis,
però que, en qualsevol cas, es farà el que ha proposat, és a dir, amb caràcter d’urgència, els membres
de l’equip de govern incorporem aquest punt a l’ordre
del dia. Pel que fa a les altres qüestions la carta avui
no té desenvolupat el reglament orgànic i de funcionament, i per tant, la proposta de funcionament és
exactament la mateixa que en el seu dia es va fer per
al PAM 96-99, és a dir, una vegada feta l’aprovació
inicial per part del Plenari se sotmet a la consideració
dels diferents districtes, s’obre el termini d’al·legacions simultàniament a la petició i emissió dels informes no vinculants, ni determinants, sinó estrictament
informes dels diferents Consells de Districte, i posteriorment s’efectuarà l’audiència pública i l’aprovació
definitiva. En aquest període de pràcticament dos
mesos que hi haurà des de l’aprovació inicial fins a
l’aprovació definitiva, assegura, dirigint-se al Sr. Miró,
que hi haurà temps de fer moltes sessions i molts debats. Pel que fa a l’aprovació de la Comissió del Consell Municipal, diu, que no està aprovant, no aquest
punt, sinó tants altres punts que la carta estableix
perquè el reglament de funcionament encara no està
aprovat i per tant no es poden fer algunes coses sí i
altres no.
El Sr. Miró manifesta que la legalitat és la garantia
que no hi hagi actes arbitraris ni imposicions, i diu:
que tothom pugui dir la seva. La Carta municipal vi-

NÚM. 1 a

10-I-2000

gent estableix unes normes de joc per a tots, vostès
en nombrosos actes la utilitzen, per exemple, vostès
estan utilitzant la Carta municipal per conduir d’una
determinada manera el projecte del Barça 2000, per
tant, en allò que els interessa la fan servir, i en altres
qüestions, que ens donen garanties als ciutadans per
poder intervenir en temps i forma en els procediments, no. Això no és acceptable –afirma el Sr. Miró–
i continua dient que vulneren la legalitat, i insisteix al
Sr. Casas que no pot declarar en el marc de la Comissió un tema d’urgència, ja que aquesta és una
funció reservada al Plenari del Consell Municipal.
Continua parlant el Sr. Miró i demana que figuri el
màxim de literal possible a l’acta: si era a les set de la
tarda d’abans d’ahir i la Comissió estava convocada
per a avui a l’hora que estem reunits, no ho pot passar per alt dient que ja es van complir les quarantavuit hores. Segueix dient: els números s’han fet per a
comptar: l’u, després va el dos, el tres, i així successivament, i no fa quaranta-vuit si estava després de les
set de la tarda; per fer les quaranta-vuit hores havia
d’estar disponible a dos quarts de déu del matí. I, per
la importància del tema, haurien d’adonar-se que no
quaranta-vuit hores sinó quatre, cinc o sis dies abans
hauria d’estar el PAM a la disposició de tots els regidors. En aquest sentit, diu: Jo li torno a reiterar, nosaltres volem discutir el PAM, i ho farem, té una solució ben senzilla vostè diu: això s’ha de tirar endavant,
doncs clar que s’ha de tirar endavant i no es pot retardar, és clar que no, però si allò que li he dit jo té una
solució ben senzilla, convoqui una comissió pel dilluns, tractem el PAM i li torno a dir que amb la Carta
municipal a la mà a més a més, en pot fer l’aprovació
inicial, o sigui que el que li estic dient jo, permet anar
fins i tot més de pressa que tot el que està dient vostè, però amb una diferència molt important, que és
que el procediment quedarà respectat i els nostres
drets quedaran salvats.
El Sr. Casas pregunta al Sr. Secretari si com a president de la Comissió pot establir aquest caràcter de
ratificació de la urgència d’aquest punt per tal que els
Grups ho puguin formalitzar.
El Sr. Lliset respon afirmativament, i explica que la
normativa que regula el funcionament del Plenari és
aplicable supletòriament a les Comissions.
El Sr. Casas manifesta que en relació al PAM el que
cal veure és si s’està en condicions de decidir que es
pot fer aquest debat, que és un debat polític, de grups,
de regidors, però sobretot és un debat social, en el
qual es cridarà a participar, a través de l’acte que el
Plenari iniciarà el proper divendres, directament als
ciutadans o a través de les seves representacions, entitats, associacions o grups. El PAM és el plantejament
que per als propers quatre anys aquest Ajuntament vol
formalitzar a través del seu equip de govern, a través
de la participació dels grups de l’oposició, mes enllà de
les discussions de procediment, sobre el que és l’esperit, el nucli, la raó de ser del conjunt de les actuacions d’aquest Ajuntament, allò que conjuntament amb
els ciutadans s’ha de tirar endavant i fer.
Continua explicant el PAM i diu que el PAM es mou
sobre el que el pacte de govern ha establert i sobre
els criteris que es van marcar, la recerca permanent
de la cohesió i la igualtat en l’interior de la ciutat des
de les actuacions de l’equip de govern. Passa el mateix amb els conceptes de benestar, d’educació, de
formació, de cultura, promoció de les oportunitats en

NÚM. 1 a

10-I-2000 a

què tothom tingui el mateix dret a poder accedir a les
mateixes prestacions i fins i tot perquè els col·lectius
més desafavorits tinguin, si s’escau, més recursos
per a accedir amb la igualtat que estem programant,
passa per la promoció i la concepció de l’espai públic,
l’espai lliure, de l’espai cívic, l’Ajuntament, a través
del seu equip de govern, vol prioritzar determinades
actuacions d’inversió per arribar a tots els racons de
Barcelona fent possible que el reequilibri de la ciutat
també es manifesti en els espais públics, els quals
volem cada vegada més nets, i per això es fan propostes concretes a l’entorn de la recollida selectiva,
dels nous criteris de sostenibilitat, que volem més
verds i que volem més disponibles per a tots els ciutadans. Passa per la innovació i el creixement, en
base a situar-nos en els horitzons del segle XXI, que
estem ja tocant, i del nou mil·lenni, que tocarem una
mica més enllà, però també el tocarem en qüestió
d’unes quantes hores multiplicades per tres-cents
seixanta-cinc dies. És a dir, passa per fer possible
que la ciutat incorpori i es posi al davant dels projectes d’innovació que els àmbits europeus occidentals i desenvolupats faran en el futur i això té coses
ben concretes: el món de les telecomunicacions, el
projecte de la ciutat del coneixement, i que té una
plasmació en un espai territorial concret, el Poblenou,
o altres espais d’aquesta ciutat que hauran de respondre amb aquests projectes. I passa per habilitar
aquestes condicions perquè sigui possible dur a
terme aquests projectes en aquests llocs, com passa
també, evidentment, aquesta innovació i aquest creixement, per a fer possible que aquests compromisos que des del govern central o des de la Generalitat amb les infraestructures siguin realitzables
físicament.
Una Barcelona que té com a gran àmbit de projecció el seu àmbit regional metropolità i la seva capitalitat catalana, que vol donar la mà al conjunt de municipis, no per a tutelar-los, sinó per anar junts a una
aventura molt més gran que faci possible un creixement del conjunt de la regió metropolitana i Catalunya, des de la cohesió i la igualtat, la innovació i la
tecnologia, la preservació dels espais i els valors que
l’element de caràcter pública dóna a tots aquests pobles i ciutats de Catalunya.
Continua dient que volen una regió metropolitana,
i que cal la formalització de l’únic òrgan local que representi el conjunt de les administracions locals de
la regió metropolitana, és en aquest espai on es podrà fer una política de sòl i habitatge correcte, real,
on la mobilitat a través del pla director d’infraestructures farà possible que la implantació de treball, oci,
residència, estudi, es puguin materialitzar de veritat.
El segon àmbit on es volen situar, diu, és en el món,
no volen ser una Barcelona petita i tancada. Continua: si volem més infraestructures, si volem continuar sent un àmbit cultural potent, és perquè volem
que la nostre ciutat s’incorpori al conjunt de ciutats
que tenen quelcom a dir al conjunt mundial. Aquests
dos grans àmbits de projecte il·lustren el conjunt del
document.
El Programa d’actuació és el document resultant
de la voluntat manifestada pels ciutadans en les eleccions, perquè l’equip de govern elegit pels ciutadans
és el que trasllada als ciutadans el Programa d’actuació com a concreció dels compromisos que es van
adquirir.

GASETA MUNICIPAL DE BARCELONA

15

Finalment, diu el Sr. Casas, que hi ha quatre grans
escenaris que envolten el Programa: el desplegament
de la carta, es podrà fer el Reglament orgànic de participació i funcionament, que faci possible determinades
qüestions que amb la Carta solament encara no es poden fer; s’emmarca en un projecte de qualitat; d’una
administració propera al ciutadà: i, finalment, en el fòrum universal de les cultures del 2004.
El Sr. Álvarez intervé dient que estan d’acord que
no s’han acomplert els terminis legals pel que fa a la
disposició de la documentació relativa al PAM, i que
avui han rebut una còpia, per la qual cosa no han pogut estudiar el document. No són de l’opinió del Grup
de CiU de judicialitzar la qüestió, però estan d’acord
amb el diagnòstic. Passa el mateix amb altres temes
també molt importants, com els Pressupostos, que
encara no hi ha l’informe d’Intervenció. I continua dient que llegint el document sembla que tot el que es
fa a Barcelona i en la seva àrea d’influència ho fa
l’Ajuntament de Barcelona, com quan llegim “ampliació i gestió de l’aeroport” o “més capacitat i velocitat
en les telecomunicacions” o “l’AVE a la Sagrera i fins
a França” o “nou Pla d’ordenació territorial”, etc., això
realment és un desig de tots els ciutadans de Barcelona, però no són competències de l’Ajuntament, i en
temes que tenen competència no donen solucions.
¿Com solucionaran els problemes de les escombraries, de la contaminació acústica i ambiental, de la
circulació, de la possible ampliació de l’horari nocturn
del metro en dies feiners i caps de setmana? Sembla
un pla propagandístic on sembla que tot el que es fa
a Barcelona ho fa l’Ajuntament de Barcelona. Anuncien que no donaran suport i votaran en contra l’aprovació inicial, presentaran al·legacions, també votaran
en contra l’aprovació definitiva. A més, diu que no es
pot aprovar un Programa d’actuació municipal sense
l’opinió dels Districtes.
El Sr. Miró efectua una consideració política global,
i és que el nul diàleg que hi ha fa molt difícil que puguin prosperar en un diàleg extern. A més, no es pot
sembrar prepotència i actituds poc considerades a la
minoria, que per ser minoria no vol dir que no tinguin
drets, ja que representen una part de la ciutat, i, demana que si-us-plau canviïn d’estil. Continua dient
que les paraules que ha sentit avui pel que fa al PAM
es corresponen més a propaganda política que no
pas a paraules amb un veritable contingut polític.
Menys sostenibilitat, menys objectius i més obra real,
menys capacitat de dir als altres el que han de fer i
més capacitat de fer obra ben feta. Obvien que Barcelona es l’única gran capital d’Europa que perd població ininterrompudament des de principis dels anys
vuitanta. Les comparacions que fan amb altres ciutats
no es corresponen amb la realitat, les fan basant-se
en un informe que va fer en el seu moment un gabinet tècnic d’aquesta ciutat, el qual informe té dos inconvenients que ajusta les poblacions com li sembla i
compara les ciutats en períodes de temps que són diferents.
És contradictori dir que és bo que hagi disminuït la
densitat de població i d’altra banda celebrar que a
Barcelona hi continua havent molta gent perquè els
que n’havien marxat hi tornen. El repte d’un govern
no és només celebrar allò que va bé, sinó també actuar sobre allò que no funciona, per tant, ens hagués
agradat trobar algun tipus de consideració del per
què la gent marxa, i especialment la gent més jove, i

16
a

GASETA MUNICIPAL DE BARCELONA aa

si això té a veure amb la manca de dedicació a construcció d’habitatge públic, la compra de sòl en lloc de
la seva licitació al preu més elevat possible, i com es
lliga aquest elogi de la baixa densitat amb el fet que
Barcelona s’estigui estructurant a través d’uns nuclis
d’oci que el que faran es concentrar l’activitat a uns
punts trencant amb el model històric de la nostra
ciutat, posant en el mercat en molt poc temps
600.000 m2 de nova superfície per a les activitats lúdiques i comercials sense cap mena de plantejament previ. Efectuen en el Programa afirmacions temeràries que tots sabem que no són certes. El que
seria lògic és que el PAM comencés per l’estat de la
ciutat tenint el valor cívic de fer un diagnòstic real i no
practicar la propaganda política.
Intervé el Sr. Portabella dient que no hi ha cap punt
d’intersecció entre el que vostès diuen i el que ells
creuen, i que hi ha alguna cosa de base que discrepa
d’entre el que fa l’oposició i el que fa el govern, i que
un dels eixos bàsics que més han utilitzat a l’hora de
valorar el PAM ha estat circumscriure’s estrictament
al perímetre de la ciutat, i Barcelona no és només els
deu districtes i ja està. No es pot plantejar seriosament una solució als residus de la ciutat de Barcelona, sinó és en el marc metropolità. Cal tenir en compte el context en el que ens movem. No pot entendre
que es faci una anàlisi restrictiva del PAM no des
d’una òptica política, sinó per atacar-lo i no voler
compartir-lo. Aquest PAM és un projecte de ciutat
molt ben determinat que permetrà, passats els quatre
anys, comparar el que s’ha fet amb el que no. Aquest
PAM es circumscriu al context que li pertoca, que és
aquell en el qual es poden solucionar els problemes
que es generen a la ciutat. Hi ha una part de coses
que depenen de la Unió Europea, altres de la Generalitat, altres de l’Estat ... no es pot parlar estrictament
dels deu districtes, ja que hi ha coses a negociar en
el marc del Parlament de Catalunya, o de les Corts...
En el PAM, hi trobem, diu “ una sensibilitat que ens
agrada, que inclou conceptes transversals i que intenta definir un model de ciutat que incorpora la
sostenibilitat, la sostenibilitat com a aspecte que penetra la quotidianitat i que intenta millorar la realitat
actual, la cohesió social, la catalanitat ... No poden
discutir-nos-ho, perquè tenen les de perdre, que hi ha
una il·lusió de construir una ciutat millor i més justa
per tothom.”
El Sr. Forradellas vol donar la seva opinió sobre
el PAM, i recorda aquell acudit d’en Woddy Allen, el
qual fa un curset accelerat de lectura ràpida i diu:
– He llegit Guerra i Pau, aquest matí, en una hora. –
I què diu l’argument? –Passa a Rússia. Continua
dient el Sr. Forradellas que sembla que hagin dit:
–Passa a Barcelona; i sí, efectivament, passa a Barcelona.
També diu que el Pla Sant Andreu-Sagrera i l’estació de la Sagrera sí que té a veure amb Barcelona. Dit això, manifesta que pensen que és un bon
moment per discutir sobre el què és Barcelona i el
que ha de ser. Discussions com què significa
sostenibilitat, pèrdua de població, els problemes circulatoris, ambientals, etc..., cal tenir-les i que hi participin al màxim els ciutadans. Han procurat des del
seu Grup incorporar els elements més importants,
com la sostenibilitat, vinculat a la política mediambiental, però que també discutirem paral·lelament al
llarg dels quatre anys amb l’aprovació dels pressu-

NÚM. 1 a

10-I-2000

postos, on veurem com es reflecteixen els elements
bàsics. Ens semblen importants en aquest PAM les
següents qüestions: tota una política de sostenibilitat,
i concretant en els espais públics, cal que el que entenem per equipaments i zona verda no perdi el seu
contingut, cal, per tant, que hi hagi oferta de sòl suficient que permeti fer habitatge protegit sense oblidar
els equipaments, per això cal prioritzar l’execució de
determinats PERIS; també cal garantir tota la tutela
pública dels serveis a la persones; sòl per a completar el mapa escolar, i tots els elements que facin de la
supressió de les barreres arquitectòniques un element bàsic, també en el transport públic cal impulsar
compromisos d’aquesta i altres administracions d’horaris, de freqüència, de cobertura de xarxes, etc.; cal
esmentar els temes de participació ciutadana per tal
d’impulsar els instruments de participació previstos.
Cal avançar més concretament cap a com voldrem el
2004. També cal que els temes relacionats amb la
política de joventut es vegin reflectits en una realitat
canviant, per això caldria un gran debat de ciutat.
Intervé el Sr. Miró, dient que l’article 1 de la Carta
diu que la ciutat de Barcelona és la capital de Catalunya i que el PAM no aplica aquest article. Més enllà
de la capital metropolitana hi ha Barcelona, capital de
Catalunya. Cal recordar que la Carta estableix que el
govern municipal ha d’actuar i té responsabilitats per
a resoldre en el terme municipal. No es qüestiona el
dret de formular projectes més enllà de la ciutat, només es vol insistir que la responsabilitat primordial del
govern municipal és resoldre i executar bé qüestions
que són competència estricta de l’Ajuntament.
El Sr. Álvarez manifesta en resposta al Sr. Portabella que, efectivament, s’ha fet una lectura ràpida
del document ja que fins aquest matí no se n’ha disposat, i per tant, aquesta intervenció no és la que faran en el Plenari del Consell Municipal. És correcte
que intentin impulsar projectes d’importància en l’àmbit d’influència fora del terme municipal estricte, però
les inversions de la resta d’administracions que incideixen a Barcelona detallen el que volen vostès per a
la ciutat de Barcelona, això n’obstant, pel que fa als
temes que vostès tenen possibilitats d’incidir perquè
tenen responsabilitats polítiques no concreten, per
exemple: Sostenibilitat: a quin nivell de contaminació
acústica volem arribar els propers quatre anys? A
quina velocitat mitjana a la ciutat de Barcelona volen
arribar vostès aquests propers quatre anys? I els temes d’escombraries?, Cobriran o no la ronda del
Mig? Quina és la posició pel que fa al Barça 2000?
Continua dient el Sr. Álvarez que no estan d’acord en
com es formula el PAM, ja que no concreten les responsabilitats pròpies i sí les d’altres administracions.
Això no vol dir que el Grup Popular en la seva responsabilitat de govern central no segueixi en la línia
de col·laborar amb la ciutat de Barcelona. A més, val
a dir que no hi ha ni una xifra del cost de les actuacions.
El Sr. Casas respon al Sr. Álvarez que amb la lectura íntegra de tot el document trobarà la resposta a
les seves preguntes. Diu que, com a govern de la ciutat, s’han de preocupar de com evoluciona la ciutat, i
que hi tenen a veure els àmbits territorials immediats,
metropolitans, i totes aquelles actuacions que els
sectors públics i privats fan a la ciutat. Per tant, el
PAM és el reflex d’un conjunt d’aportacions. En el
PAM figuren els objectius, les estratègies i els com-

NÚM. 1 a

10-I-2000 a

promisos, després es desenvoluparan els programes
corresponents. Pel que fa alguns comentaris que feia
el Sr. Miró, respon el Sr. Casas, que el discurs d’una
Barcelona que perd població, que s’empobreix, ...
etc., és un discurs equivocat. Hi ha una realitat que
passa la frontera administrativa; és una ciutat de
15.000 habitants per quilòmetre quadrat, aquesta ciutat requereix un espai molt més ampli. La unió, l’activitat conjunta –diu– és la que ens projectarà a un futur i
no l’activitat individualitzada, petita, en un àmbit limitat;
no és aquest el model de ciutat que proposem. Els
conceptes de cohesió, igualtat, treball per a la innovació, la tecnologia, treball perquè l’espai públic sigui
l’adequat per nosaltres, ... no és propaganda, és política, són valors per a la ciutat, per a millorar-la.
S’aprecia la urgència d’aquest punt, tot i que manifesten el seu desacord CiU i PP.
Es dictamina amb el posicionament favorable de
PSC, ERC-EV, IC-V i desfavorable CiU i PP.
Districte de l’Eixample

Aprovar definitivament, d’acord amb l’article 68 de
la Carta de Barcelona, el Pla especial per a la concreció de volums de les finques de la ronda de la Universitat, núm. 4, carrer de Pelai, núm. 3, i del carrer de
Pelai, núm. 1B/ i ronda de la Universitat, núm. 2B,
d’iniciativa municipal.
El Sr. Casas dóna una breu explicació d’aquest assumpte.
Es dictamina amb el posicionament favorable de
PSC, ERC-EV, IC-V, CiU i PP.
Districte de Sarrià-Sant Gervasi

Aprovar definitivament, d’acord amb l’article 68 de
la Carta municipal de Barcelona, el Pla especial d’ordenació de volums a la parcel·la situada al passeig
de la Bonanova, núm. 55, promogut per Tectum Promociones Inmobiliarias, SL, que incorpora les prescripcions contingudes al decret d’aprovació inicial;
desestimar les al·legacions presentades pels Srs. i
Sra. Lluís Costa i Ran, Montserrat Font i Vilalta,
Miguel Gros i Obradors, Joan Ribot i Bonet, Luis
Miguel Santillana i Fraile, Alfredo Muiños i Simón,
Enrique Dauner i Mulder i Tomás Lérida i Encinas;
pel Sr. i Sra. Pedro-José Lluch i Miarnau, com a administrador de Inmobiliaria 1991, SL, Cecília Font i
Torras, Fernando Mestre i Juncosa, Tomás Lérida
i Encinas i Rosa Maria García i Huerta; Tomás Lérida i Encinas; de conformitat amb l’informe dels Serveis de Planejament de 27 de setembre de 1999.
El Sr. Casas efectua una breu explicació d’aquest
assumpte.
Intervé el Sr. Ciurana i diu que han trobat a faltar a
l’expedient el compromís per part de la propietat de
conservació de l’arbrat que es perd davant del carrer
de Dalmases i la prescripció en el projecte de conservació de l’arbrat que segons un informe de parcs i jardins difícilment sobreviuria un trasllat, val a dir, que
Parcs i Jardins tendeixen a tenir un criteri mercantilista dels arbres, i els arbres no es compren ni es venen, senzillament s’han de respectar. Continua dient
que consideren imprescindible que es condicioni la llicència d’edificació a la restauració de la casa catalo-

GASETA MUNICIPAL DE BARCELONA

17

gada i, a més, sembla que la distància entre un edifici
i altre seria de vuit metres, la qual cosa no els sembla
correcte, ja que quedarien els edificis massa junts.
El Sr. García-Bragado explica que les distàncies no
són de vuit metres i que es compleix la normativa.
El Sr. Ciurana diu que caldria marcar el projecte arquitectònic, perquè hi hagués la màxima separació
possible. D’altra banda, com que s’acumula l’edificabilitat davant el carrer de Dalmases sembla que es
trenca l’estètica arquitectònica d’aquest carrer.
El Sr. Casas respon que si aquests compromisos,
que existeixen, no estan prou ben recollits, els recolliran amb l’aprovació i vincularan les llicències al fet
que es compleixin totes aquestes garanties.
Es dictamina amb el posicionament favorable de
PSC, ERC-EV, IC-V i reserva de vot CiU i PP.
Districte de Sant Andreu

Aprovar provisionalment, d’acord amb l’article 66.3
de la Carta de Barcelona, el Pla especial de reforma
interior del sector delimitat pel passeig de Santa Coloma, l’avinguda Meridiana, la ronda de Dalt i la plaça
de la Modernitat, d’iniciativa municipal; estimar les
al·legacions presentades per la Sra. Àngels Gil-Vernet i Huguet, en nom i representació de la Sra. Josefa
López i Garralda i de les germanes M. Àngels, M. del
Carme, Pilar, Lourdes i Montserrat Dret i Viver i, estimar parcialment les al·legacions presentades pel Sr.
Jordi Rius i Raventós, en nom i representació de la
societat Mas Vilanova, SA, de conformitat amb l’informe dels Serveis de Planejament 27 d’octubre de
1999; i trametre l’expedient a la Subcomissió d’Urbanisme del Municipi de Barcelona per a la seva aprovació definitiva.
El Sr. García-Bragado efectua una explicació d’aquest assumpte.
El Sr. Puigdollers explica que en el nou marc de
funcionament creat amb la Carta municipal i amb el
famós decret de liberalització de les activitats econòmiques del juny de 1996, estan perdent la possibilitat de poder estudiar a fons la documentació abans
d’arribar a la Comissió, com passa en aquest cas.
No se’ns han fet a mans els decrets d’aprovació
inicial, a més s’incompleix la Carta municipal en el
sentit que manquen els informes preceptius dels
Consells de Districte de tots els assumptes d’aquesta Comissió. Amb això ens veien abocats a mirar els butlletins oficials per conèixer de les aprovacions inicials.
El Sr. Casas explica que s’està funcionant sense
reunions dels Consells de Districte perquè s’han
constituït fa molt poc. D’altra banda, no cal que mirin
els butlletins perquè no se’ls han fet a mans les
aprovacions inicials de l’última sessió perquè no hi
va haver, i que en totes les anteriors sempre se’ls
han lliurat, i, no sap què ha passat, però les d’avui
estava previstes fer-les a mans.
Es dictamina amb el posicionament favorable de
PSC, ERC-EV, IC-V i reserva de vot CiU i PP.
Donar conformitat al Text refós de la Modificació
del Pla General Metropolità en els accessos viaris del
sector San Andreu-La Sagrera i el Nus de la Trinitat,
d’iniciativa municipal; i trametre l’expedient a la Subcomissió d’Urbanisme del Municipi de Barcelona per
a al seva aprovació definitiva.

